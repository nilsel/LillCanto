### Lokalbidraget:
## Stem på LillCantos Blomstringsprosjekt!

Etter en lang periode med minimalt aktivitetsnivå, en rekke avlyste konserter og øving kun på nett og ønsker vi å gjennomføre et blomstringsprosjekt. Målet med prosjektet er å få nye mennesker fra lokalmiljøet med i koret og stimulere aktivitetslyst og entusiasme blant eksisterende medlemmer.

### Flere nye medlemmer
Blomstringsprosjektet har to deler. Del I er en to ukers rekrutteringskampanje i sosiale medier for å skape oppmerksomhet rundt prosjektet og koret. Hensikten er å få med flere sangglade lillestrømlinger som vil dele positive opplevelser, spennende erfaringer, få ny energi, og den gode følelsen av å gjøre noe verdifullt sammen med andre. 

### Felles læring fram til konsert
Del II er gjennomføring av et helgeseminar for nye og gamle kormedlemmer. Med profesjonell dirigent, musikkpedagog og repetitør ønsker vi å legge et grunnlag for at koret kommer raskt tilbake og blomstrer på nytt, både musikalsk og sosialt. Prosjektet skal munne ut i en stor kirkekonsert høsten 2021.

### Korsang bidrar til bedre helse
Korsang bidrar til bedre helse, trivsel og livskvalitet for mennesker i alle aldre. Studier viser at tilrettelagt korsangtilbud fkan ha potensiale til å påvirke psykiske helseplager positivt. Det å synge i kor kan gi mening og sammenheng i tilværelsen for mennesker som lider av kroniske sykdommer. Korsang ser ut til å ha positiv effekt på mental helse og kan redusere angst og depresjon. (Kilde: https://www.krafttakforsang.no/sang-og-helse-2)

![LillCanto Julekonsert 2019](assets/bilder_til_web/LogoBlomstring.jpg)


